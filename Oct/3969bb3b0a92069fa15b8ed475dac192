Kunento engahambi kahle eNgudwini. Kunesikole esinenkinga ngothishanhloko waso onomkhuba wokubukela phansi umphakathi wakhona futhi sekunesikhathi eyenza le nto sithule nje. Kade enesitolo eduze kwesikole. Into abeyenza isiphatha kabi wukuthi ukudla okufanele kuphekelwe izingane ubekudayisa esitolo izingane zigcine sezidla isobho. Okunye okusikhalisayo yindlela aqasha ngayo lo thisha engagculisi neze. Kunothisha abadala ngisho kunaye esikoleni kodwa kuze kube yimanje abanazikhundla. Izikhundla uzinika abangani bakhe. Isikole asinayo namanje iNhloko yoMnyango. Ifika mhlawumbe kathathu emva kwezinyanga ezinhlanu.Uthishanhloko akenzi lutho ngalokho ngoba iwumngani wakhe. Akawubizi umhlangano wabazali, uyazenzela nje eNgudwini futhi sesiside isikhathi ewenza lo mkhuba wakhe. Sicela uMnyango wezeMfundo uyisukumele le nto ngoba kuyaqhubeka kuyonakala sibuka.  Okhathazekile ENGUDWINI 