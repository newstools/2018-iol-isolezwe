UMabuyakhulu, nalowo owayeyiNhloko yoMnyango wezokuThuthukiswa koMnotho KwaZulu-Natal, uMnuz Desmond Golding, osomabhizinisi abadumile oMnuz Mabheleni Ntuli, Caesar “Maqhoboza” Mkhize nenkosikazi kaMkhize, uNkk Zandile Mkhize izolo bavele eNkantolo yamacala athinta imali. Icala lihlehliselwe uFebhuwari 1 ngonyaka ozayo. Omunye wababoshiwe ngowayengumsakazi odumile uNothando “Mamgoh” Zungu. Inkantolo inqume ukuthi icala, eselidonse isikhathi eside kusukela ngo-2012, lihlehle ngesizathu sokuthi uMbuso kusanobufakazi osafuna ukubuqoqa. Ibheyili kaMabuyakhulu naboshwe nabo iluliwe kuze kuba babuyela enkantolo ngonyaka ozayo. UMabuyakhulu noGolding kuthiwa bahlangana nosomabhizinisi kwadliwa uR28 million owawukhishelwe ukuxhasa ikhonsathi, iNorth Sea Jazz Festival, engazange ibe khona. UMabuyakhulu kuthiwa wathola ivenge likaR300 000 ngeqhaza lakhe ekukhwabaniseni imali.