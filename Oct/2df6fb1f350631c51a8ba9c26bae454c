UConstable Mduduzi Mbatha (40) osebenzela oLundi ophikweni lweTRT, uboshwe ngoLwesine olwedlule, wavela enkantolo yasoLundi, ngoLwesihlanu ngecala lokudlwengula owesifazane (25) ayethandana naye. Namhlanje kulindeleke ukuba afake isicelo sebheyili njengoba esatokile. Umsolwa kuthiwa walanda lo wesifazane owayethandana naye ngoLwesithathu olwedlule, wahamba naye ngenkani waya esigangeni lapho afike amdlwengulela khona ngoba ethi usenesoka elisha. Lo wesifazane kuthiwa wadlwengulelwa emotweni yamaphoyisa, iHyndai H1. Okhulumela uphiko oluphenya amacala amaphoyisa i-IPID, uMnuz Moses Dlamini uthe: â€œSibophe uConstable oneminyaka engu-40 ngecala lokudlwengula. Uvelile enkantolo ngoLwesihlanu, uzophindela enkantolo kusasa (namhlanje). Ngokophenyo esisalwenzile umsolwa wathatha lo wesifazane oneminyaka engu-25 ababethandana naye wamdlwengulela emotweni yamaphoyisa iHyndai H1."