Lokhu ngikusho ngoba indodana yami ngonyaka ophelile yafaka isicelo esiteshini samaphoyisa eMlaza kwa-V. Nebala wabizwa ukuthi ayogijima ezinkundleni zemidlalo eMenzi waphumelela, kwathathwa amanyela eminwe, wadlulela esigabeni sokubhala iPsychometric Test nakuyona waphumelela. Wabizwa inhlololwazi. Nakhona waphumelela. Kwathiwa akazogcwalisa amafomu athize aphathe nezitifiketi zabantwana uma enabo, wakwenza lokho. Kwabe sekuthiwa akalindele ucingo lokuhlolwa isimo sempilo yakhe. Akazange athintwe, sabe sesizwa ukuthi abanye sebehambile ukuya ekolishi ukuyoqeqeshwa. Kudlalelwani ngezingane zenziswe yonke le migudu futhi umuntu ayiphumelele yonke bese ekugcineni kuyathuleka. Kuphindile kulo nyaka wagcwalisa amafomu wangabizwa nhlobo. Uma eyobuza esiteshini watshelwa ukuthi kunomyalezo owaphuma ehhovisi elikhulu uthi abasezukuthathwa abantu abano-matric nelayisensi kuphela kodwa sekuthathwa abantu abanamaDiploma. Bengicela uMhleli ake alulandelele lolu daba lokugwaziswa kwabantu kwaSAPS nokudlala ngezingane.  Okhathazekile EMLAZA