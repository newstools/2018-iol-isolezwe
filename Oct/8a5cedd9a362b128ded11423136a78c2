UKhozi FM kudala siwa sivuka nalo, kuyaqala singamadelabuthongo sicele abasakazi sitshelwe ukuthi akekho umsakazi ozohambela umcimbi wamadelabuthongo. Thina noKhozi sesifana nezingane zakhona uma sicela akwenzeki basiphoxe ngoba bayalazi igalelo lethu. Uchaza ukuthini uma sicela abasakazi wena uthi abazigibelele? Uchaza ukuthini uma uthi ayingasetshenziswa ilogo yoKhozi emcimbini esuke ihambisana nalo uqobo? Ngicela abasondelene naye bambonise nangendlela izinto ezenzeka ngayo kuKhozi FM ngoba kuyacaca akanalwazi. Ukhumbule singabalaleli asiphoqiwe ukulalela Ukhozi, ikhona eminye imsakazo noma sishaya ucingo, sishaya ngemali yethu, ngakho siyacela ungasidumazi size sigcine sesihosha imfe kuKhozi FM singamadelabuthongo nabo bonke ozakwethu. Uma senza imicimbi siyaxoxisana noKhozi lusinike abasakazi ngoba umcimbi uvele owoKhozi FM. Besizitshela ukuthi uzoshintsha. Kubalulekile ukuzehlisa uma usebenza ngabantu.  Thanda Chonco EMPANGENI