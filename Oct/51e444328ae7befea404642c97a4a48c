URamaphosa ukusho lokhu ethula isifundo ngesishoshovu se-ANC esingasekho uNkk Winnie Madikizela-Mandela, eGoli. Uthe umama uMadikizela-Mandela wayezibophezele ekutheni i-ANC ibumbane futhi wayekhathazekile ngoqhekeko ngesikhathi kuyiwa engqungqutheleni ngonyaka odlule. “Wayekuqonda ukuthi ukubumbana kubalulekile uma i-ANC ifuna ukuphatha izwe. Ngingakuqinisekisa ukuthi sizobumbana.” Uthe le nhlangano ichithe usuku lonke lwangeSonto ibhunga ngendaba yobumbano. Bekuwumhlangano wokuqala wesigungu esiphezulu selokhu kwavela izinsolo zokusoleka kukaNobhala-jikelele wale nhlangano uMnuz Ace Magashule nowayengumengameli uMnuz Jacob Zuma ngetulo lokususa uRamaphosa esikhundleni. Uxwayise ngokuthi inhlangano kumele ifunde emaphutheni ukuze ilungise izinto. Eminyakeni engu-10 edlule ubuholi bubuyisele emuva izwe ngenxa yenkohlakalo nokulawulwa kombuso yidlanzana. Inhlangano nohulumeni kuqhelile kubantu. Kubalulekile ukuthi singawaphindi amaphutha aphambilini.” Ukhulume nangoNkk Madikizela-Mandela wathi wama noma sekunzima, ehlukunyezwa umbuso wobandlululo nengcindezelo.