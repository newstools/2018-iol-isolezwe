Lokhu kushiwo yisikhulu esiphezulu sebhange Ithala, uMnuz Danny Zandamela, izolo oveze ukuthi izinga lokuphila liyabiza njengoba uphethroli unyukile futhi kulindeleke ukuthi unyuke nangenyanga ezayo. “Sikhathazekile njengesikhungo sezimali ukuthi abantu basezikweletini. Sizoqinisa izithangami zokucobelelana ngolwazi ukuze sifundise abantu ukuphatha imali ikakhulukazi abancane. Sifuna ukuqinisekisa ukuthi abantu abasha bayakwazi ukuphatha imali ukuze bangangeni enkingeni yezikweletu,” kusho uZandamela. Uthe amakhasimende eThala anenkinga yezikweletu kufanele eze ebhange ukuze lisheshe libasize ngendlela yokukhokha izikweletu noma bacele usizo kwabaluleka abacwile ezikweletini. Udonse ngendlebe abantu ukuthi basebenzise ibhonasi ukukhokha izikweletu zabo futhi bazifundise ukuphila ngokwamandla abo. Uphinde waveza ukuthi izinhlelo zabo zokuthola ilayisensi yokusebenza njengebhange elikhulu zihamba kahle njengoba beziphasa izigaba ezihlukene zalesi sicelo.