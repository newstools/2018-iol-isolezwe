Izolo, uNkk Bridget Masango weDA, uthe bavulele uNksz Dlamini icala esiteshini samaphoyisa esiseGoli emuva kokuthi iNkantolo yoMthethosisekelo ithe izodlulisela umbiko kwiJaji uBernard Ngoepe elisophikweni lwezokushushisa ukuze lunqume ukuthi uzoshushiswa yini uNksz Dlamini ngokuqamba amanga efungile. IJaji uNgoepe lathola ukuthi uNksz Dlamini waqamba amanga ngeqhaza lakhe enkingeni yokuholwa kwezibonelelo zikahulumeni. UNkk Masango uthe uNksz Dlamini akufanele asebenze kuhulumeni ngoba ungumuntu obudedengu. Uthe babhalele noMengameli Cyril Ramaphosa bemcela ukuthi axoshe uNksz Dlamini kwikhabhinethi yakhe. â€œSicele uMengameli ukuthi abe esemxoshile uNksz Dlamini ngoLwesihlanu ngoba akawuhloniphi umthetho," kusho uNkk Masango.