Siyazi ukuthi kunezindleko ezikhokhelwayo kasoseshini bonke kunabasebenzi abaqashiwe wososeshini. Akwenziwe izinhlelo imali ikhokhwe ebhange kwi-akhawunti kososeshini. Uma usoseshini ungenayo i-akhawunti, ayivulwe ilabo abangamalungu abasebuholini benhlangano. Le nto yokuqoqwa kwezimali emarenke isikhiphe imiphefumulo eminingi kakhulu. Njalo uma ufunda iphephandaba kuvamisile ukuba nodaba lokuthi kubulawe usomatekisi. Ake kubhalwe okuhle ngale mboni abafowethu nodade abakuyona. Le mboni iyona kuphela ephethwe ngabamnyama ngokuphelele. Kulolu daba olwenzeke eThekwini kudutshulwa usomatekisi waseDurban Line okubuhlungu kudubuleke nomuntu okuthiwa ubezoqala ukusebenza ehlezi nomqashi emotweni. Bafowethu abasembonini ake siyicabangisise nale nto yokubulalana kule mboni nayo icekela phansi isithunzi semboni. Njengamanje ilona bhizinisi elisavule amathuba omsebenzi njengoba imisebenzi inqabile nje. Kubuhlungu okwenzekile ukuthi umndeni ulahlekelwe ilanga lawo ekade bethembile ukuthi uzoshintsha impilo emndenini njengoba kade esethole umsebenzi. Imboni yonke jikelele ayiphathwe ngendlela esemthethwen, izinto azenziwe ngokubonisana kuhlalwe phansi kubhalwe imithetho, iphele le nto yokuthi kulawule idlanzana elesatshwayo.  Ntabeni Mfama Wentaba EHammarsdale