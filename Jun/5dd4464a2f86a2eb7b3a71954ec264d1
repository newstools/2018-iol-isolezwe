Into engiyibuka ngeBhayibheli ukuthi labe selakha umngcele ukuthi lona kungasolwa lutho okubhalwe kulona. Ngamafuphi yonke into eseBhayibhelini kumele ithathwe njengoba injalo futhi kumele ingaphikiswa. Kuyaxaka-ke ukuthi kube khona into engaphikiswa ngoba ngisho nohulumeni obusayo uyaphikiswa. Into phela engaphikiswa isuke ingundlovukayiphikiswa. Uma sizobhekisisa kahle iBhayibheli lifike nabamhlophe abasiphuca umhlaba, umcebo wobabamkhulu, imfuyo nenkolo ebesidumisa ngayo uNkulunkulu. Bafike bafenyisa amasiko nenkolo yama-Afrika kodwa kwagxishwa eyezizwe. Abefundisi bathi masingakusabi ukufa ngoba kungukuphila. Baqhubeke bathi ukufa kwanqotshwa ngokufa kukaJesu, ngoba wafa wavuka ngokunjalo nathi sofana Naye uJesu uma sikholwa. Umbuzo ke kunqotshwe kanjani ukufa sibe sisafa?  Yisemkhulu Nzimande EPORT SHEPSTONE 