Mina ngithi ibambe ngakho. Uma ubheka indawo yethu ithwele kanzima, intuthuko kayibonwa. Kade sasikhala kodwa lutho ukuthola izimpendulo. Nathi siyavota lokho kuyasinikeza ilungelo lokuthola izindlu zomxhaso. Sidinga nomtholampilo nesiteshi samaphoyisa eduze kwethu. EMfekayi amanzi asinawo siphila kanzima kodwa asinakiwe yilo hulumeni. Kanti ukhetha abanjani, noma unakekela kakhulu abasemadolobheni amakhulu? Uma singazitholi zonke lezi zinto esikhala ngazo kuyosiphoqa ukuthi singene emgwaqweni onguthelawayeka kuze kube uhulumeni wenza konke lokhu esikhala ngakho ngoba sesibonile ukuthi uhulumeni wethu uzwa kahle uma umphakathi ubhikisha. Nethemba lethu seliya ngokuncipha ukuthi intuthuko iyoke ifike eMfekayi uma kusabusa i-ANC. Isihluleke yancama yonke le minyaka kodwa sizowuphusha umzabalazo wethu eMfekayi kuze kube bayasilalela basitshele usuku abazoqala ngalo ukusenzela konke lokhu esikhala ngakho. Viva ngeMfekayi viva! Nathi sifuna ukuyibona ngamehlo intuthuko eMfekayi kwelaseMtubatuba. Ngiyathokoza ukuthola leli thuba .  Sizwe Ndlovu Kwasjula