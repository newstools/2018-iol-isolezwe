Lo mkhwenyana ubengakaze abonane nalo wesifazane ngaphambi kosuku lomshado, njengoba kade engeyona ingxenye yezingxoxo zokuganiselana. Ukhale ngokuthi babeke babonana kudala, wabuye wahamba umkhwenyana waya kwenye indawo asebenza 
kuyo. Nangalolu usuku lomshado owesifazane ubegqoke ezimboze ubuso, ngokosiko lwakubo uma kushadwa. Bathe beqeda ukushada sekufanele babonane, yababaza ibhadi indoda isibona ukuthi umakoti akekho esimeni sokuba ebisilindele. Le ndoda ayichithanga sikhathi, inikele enkantolo yendawo yacela ukuthi bawuhlukanise umshado wabo kungakapholi maseko behlanganisiwe. Kuthiwa umakoti uvumile ukuthi unayo inkinga yokukhula kwentshebe angayazi ukuthi idalwa yini. Uthe lokhu kuhambisana nokuthi iphimbo lakhe libe sengathi elomuntu wesilisa. Kuthiwa inkantolo ebilalele lolu daba, ithe lokhu kungalungiswa ngobuchwepheshe bodokotela esikhundleni sokuthi kuphele umshado. - The Daily Mail