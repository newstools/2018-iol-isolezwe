Lo mlisa kuthiwa ulanyulelwe amaphoyisa ngesikhathi intombi yakhe ivuka umbhejazane imhlaba ngezinyo olimini ngesikhathi ethatha isinqanda sokuvalelisa okokugcina. Kuthiwa le ntokazi imhehe ngokuthi abaqabulane okokugcina ngoba abasophinde baqabulane nalo mlisa. Akasolang lutho kanti uzifaka kunoxhaka. Kuthiwa ugxume wakhala ubumaye maye sekusha izinyo olimini lwakhe. Iphoyisa elingenelelile lithe kudingeke ukuba lisebenzise isisi esikhalisa unyembezi ukuthithibalisa intokazi ebisho ukumqeda lo mlisa phambi kwabantu. Abazali bale ntombi bathi indodakazi yabo iphazamisekile emqondweni emuva kokuqolwa ithenga izimpahla kwi-online. Bathe lokhu kuphazamiseka kwayo kungaba yimbangela yalolu laka elukhombise kulo mlisa abebengamathe nolimi naye. Baveze ukuthi lezi zithandani bese zithandene iminyaka. Kuthiwa lesi sigameko senzeke ngosuku lokuhlambuluka eChina. Kuthiwa kune-video yalesi sigameko ebingundabamlonyeni esabalele. Indoda kuthiwa iyezwakala ibhongisa okwenkunzi yenkomo, kuzwakala ukuthi ithwele kanzima. Umlisa uphuthunyiswe esibhedlela ukuze ayokwelashwa kodwa kuthiwa bekungekubi kakhulu ngoba ulimi alunqamukanga.  - The Daily Mail