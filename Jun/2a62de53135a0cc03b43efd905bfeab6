Njengomlaleli wokuqina weVuma ngithe angithathe uhambo lokuxhumana nabalaleli bemisakazo eThekwini namaphethelo ngathola ukuthi  abantu abaningi balalela iVuma. Manje into abathi bayithanda ngeVuma wukuthi idlala kakhulu umculo. Nasi isicelo sabo abahlale kusona kakhulu sithi bafisa ukuthi uhlelo lwangeSonto ekuseni iVuma ilinikeze uLinda Mr Magic. Sikhulu isikhala salolu hlelo lwangeSonto kanti uSibiya angafike angene athi khaxa ngoba ungumsakazi onamava. Uma kuza ekubuyiseni ithemba kubantu esebelahle ithemba empilweni yabo ngiyacela kubaphathi bezinhlelo kwiVuma 103 FM bayibhekisise ngokhulu ukuphuthuma lena yokubuyisa uMr Magic ngoba abalaleli bayamdinga kakhulu uma kukhulunywa ngokubakhuthaza.  Sizwe Ndlovu Kwasjula