INHLOKO yoMnyango wezeMpilo eGauteng ebimisiwe, uDkt Barney Selebano, isisulile emsebenzini. USelebano ugcine evelile phambi kwekhomishini ephenya ngokushona kweziguli ezingu 143 eGoli ngonyaka odlule. Wavela kulandela ukuhluleka ukuvimba incwadi eyayimuphoqa ukuthi avele phambi kwekhomishini Ngesikhathi evela uSelebano wavuma ukuthi uyena owabasephutheni ngesinqumo esathathwa sokuthutha iziguli wathi wayesaba ukuthatha isinqumo esingahambisani nowayenguNgqongqoshe uNkk Qedani Mahlangu. UMahlangu, ongakaveli kwikhomishini, wathi isinqumo sokususa iziguli eLife Esidimeni sathathwa njengendlela yokonga imali. UMahlangu kulindeleke ukuthi avele phambi kwekhomishini ngenyanga ezayo.  