Le mpahla izothathwa namuhla yi-Asset Forfeiture Unit engaphansi kophiko lwezokushushisa iNational Prosecuting Authority (NPA). Kuzobe kungokokuqala iNPA ishushisa lo mndeni okuthiwa usondelene noMengameli Jacob Zuma. Kushone elayizolo sekusabalele imibiko yokuthi i-Asset Forfeiture Unit ifake izicelo ezintathu eNkantolo eNkulu yasePitoli neyaseBloemfontein ngenyanga edlule ukuthi badle impahla yabakwaGupta. INPA ilandele umthetho obizwa ngePrevention of Organised Crime Act ovumela ukuthi kuthathwe impahla yabantu abaphula umthetho ize idedelwe uma sebeqede ukushushiswa. Uma beshushiswa ngempumelelo impahla idliwa wumbuso.