OWESIFAZANE osekhulile, uNkk Silvia Thandiwe Dyasi (85) uhlaselwe ngumlisa mumbe obezifihle ubuso nge-balaclava maqede wamhlahlela ngembazo kubuka omakhelwane. Amaphoyisa athi lesi sigameko senzeke esigodini eMabheleni endaweni yaseCandu, eDutywa, e-Eastern Cape ngoLwesine ngezithuba zabo 8.50 ebusuku. “Kusolwa ukuthi indoda ebigqoke isigqoko esisitha ubuso ihlasele emzini walo gogo ono-85,” kusho isitatimende samaphoyisa, sidalula nokuthi umhlaseli obehlome ngembazo, ube esegenca uNkk Dyasi oshone esendaweni yesigameko. Izihlobo ebezisathuthumela ngemuva kokubona lesi sigameko, zitshele amaphoyisa ukuthi umhlaseli umbe wambulula futhi usagcwele amathafa. Amaphoyisa acela nanoma ngubani ongaba nolwazi ngokuthi ukuphi umsolwa, athinte amaphoyisa aseDutywa ku-047 489 1333 noma abe-Crime Stop ku- 08600 10111. - ANA