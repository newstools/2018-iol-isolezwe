Ngamhla owayenguMengameli wase-USA uMnuz Barack Obama ekhankasela ukhetho lukamengameli kuleliya lizwe baningi ababemhleka usulu. OwayenguMengameli kuleli ngaleso sikhathi uMnuz Thabo Mbeki akafunanga nanokubonana naye ngesikhathi ayeze lapha eNingizimu Afrika ngaphambi kokhetho lwaseMelika. Namuhla umlando uyaveza ukuthi wanqoba. Kwaba njalo nakuDonald Trump, babemhleka ethi ungenela ukhetho, wagcina enqobile. Kunjani nje namhlanje? Ngakho kumele abantu baseNingizimu Afrika bamhleke babuye nganeno uMnuz Hlaudi Motsoeneng. UHlaudi usekhombisile ukuthi uyindoda enesibindi. Ukungabi nawo kwakhe u-matric akumenzi azenyeze, ukhuluma lokho okusemicabangweni yakhe. Akavumi ukudlala abanye abafana. Uyingozi umuntu onjengaye. Ngibonile nokuthi unomuntu osemusha u-Esther Padi okhaliphile njengonobhala jikelele. Asimqaphele uHlaudi angase asenze esikaTrump.  Khuthala Mzolo ESIMDLANGENTSHA