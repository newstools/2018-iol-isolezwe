IZOBA namhlanje inkonzo yesikhumbuzo yobekhulumela umnyango wezokuphepha komphakathi nezokuthutha eMpumalanga, uMnuz Joseph Mabuza, oshone engozini ngesikhathi isithuthuthu abehamba ngaso sishayisana neveni. Inkonzo izoba sesontweni iCommunion Church ngasenxanxatheleni yezitolo i-Ilanga Mall eMbombela. Ngokusho kwesitatimende somnyango, uMabuza wayephume ngomsebenzi ehlelwa yingozi. Amaphoyisa ngeSonto athe asathungatha umshayeli weveni obalekile ngemuva kwale ngozi. UNgqongqoshe walo mnyango uMnuz Pat Ngomane uchaze uMabuza njengomuntu obezazi ukusuka nokuhlala izinto ezithinta ezokuphepha emgwaqweni.