Igama lakhe kuvele ukuthi lingunombolo 74 emagameni angu-833 aphakanyiselwe ukuya ePhalamende. Lokhu kuchaza ukuthi uZuma uma evuma ukuthunywa ePhalamende kuyohoxiswa yonke imihlomulo yakhe yokuthi wayengumengameli bese ehola imali yokuba yilungu lePhalamende. Uyokwephucwa abaqaphi nemali ayiholayo njengoba esehleli ekhaya. Okhulumela i-ANC okwesikhashana uMnuz Dakota Legoete uthe abanayo inkinga ngokuvela kwegama likaZuma ohlwini lwabantu abacatshangelwa izihlalo ephalamende. "Indaba yamagama ayikaqedwa ngoba isazobukwa kahle uma sesihlangene. Umuntu nomuntu uzobhekwa ukuthi unakho konke yini okufunekayo ukuthi ayomela inhlangano ephalamende njengoba sifuna kube abaholi abaqotho.’’