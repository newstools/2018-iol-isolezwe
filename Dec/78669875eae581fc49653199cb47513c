Izolo uCele utshele izintatheli ukuthi awu-68 000 amaphoyisa akhushulelwe izikhundla kulo nyaka. Uthe kuzophela uMashi wonyaka ozayo sekukhushulwe amanye awu-28 000. Uveze ukuthi bazodinga uR2 billion ukuholela amaphoyisa akhushuliwe. UKhomishana wamaphoyisa kuzwelonke uLt-Gen Khehla Sitole uthe amaphoyisa eSpecial Task Force, National Intervention Unit, Tactical Response Team namanye asophikweni oluyisipesheli azofakwa kuma-grade amasha. Uthe akafuni ukuthi kube namaphoyisa angakhushulelwanga izikhundla eminyakeni ezayo yingakho bewakhuphula manje. â€œSizoyithola imali ngoba kufanele amaphoyisa akhushulwe ezikhundleni. Sizobheka ukuthi singanciphisaphi ngoba asehleli isikhathi eside engakhushulwa amaphoyisa," kusho uCele. USitole uthe amaphoyisa azoqala ukukhushulwa ezikhundleni kusukela manje kuze kube wuMashi wonyaka ozayo. UMengameli wePopcru uMnuz Zizamele Cebekhulu uthe uCele wenze into enhle ngoba maningi amaphoyisa abelinde ukukhushulwa. Uveze ukuthi amanye asebe sesikhundleni esisodwa iminyaka engaphezu kwengu-11. ISapu nayo ithe uCele wenze kahle futhi izomseka ngakho konke akudingayo.