UMnuz Khurum Shazada kuthiwa ngeke aze adabule kuleli cala ngoba kunobufakazi bolibofuzo obumyamanisa nalo. Ngesikhathi kuhlolwa isidumbu kuvele kwacaca ukuthi lo mlisa ubengalisebenzisi ijazi lomkhwenyana nokwenze kwasala imbewu yakhe. Uthathiwe igazi ukuze kuqhathaniswe ukuthi uyena ngempela yini lo obezijabulisa ngosethule. Kuthiwa amacala abekwe wona mabili, kubalwa nelokungena endaweni ngaphandle kwemvume. Akuqondakali ukuthi lo mlisa ubehlose ukwenzani ngokugqekeza kwakhe kulesi sakhiwo njengoba egcine esezitika ngocansi. Okhulumela amaphoyisa aseWest Midlands ukuqinisekisile ukuthi babophe le ndoda egile imikhuba. “Owesilisa ongasebenzi uboshelwe ukungena ngokungemthetho nokuzitika ngocansi nesidumbu. Sibikelwe ngokugqekeza eCo-op sase siphuthuma,’’ kuchaza iphoyisa. Kuthiwa empeleni uShazada useke wavela eNkantolo yeMantshi eBirmingham kodwa wabuyiselwa esitokisini, kulindeleke ukuthi abuye azobuzwa ukuthi uyalivuma noma uyaliphika yini icala abekwe lona. Kuthiwa umndeni wesidumbu esihlukunyeziwe sewazisiwe ngalesi sigameko. - The Daily Mail