Abaholi abafana noMnuz Julius Malema we-EFF bayingozi enhlalweni nasemnothweni nakukho konke okuhle osekwenziwe selokhu izwe lethu lathola inkululeko. Uma umlalela kahle uMalema uma ekhuluma usho into efana nse neshiwo abaholi basezwenikazi i-Afrika ababulala amazwe abo ekubeni babethenjiwe ukuthi bazokwenza into engcono. Le nto eshiwo yi-EFF yokuthi akuthathwe umhlaba ngenkani ngeke ilunge bakwethu. Lokho kuzomosha yonke into esetshenzelwe kanzima. Kuyiqiniso elimsulwa ukuthi siyabadinga abasentshonalanga ukuze basichushise ezintweni eziningi. FUNDA:Â UMalema ubize i-ANC ngesipoki Buka nje iZimbabwe yawuthatha umhlaba ngenkani kwabamhlophe yabulala abanye abantu ababekwazi ukuwusebenza umhlaba emva kwalokho amapulazi ayenza imikhiqizo efukula umnotho agcwala ocadolo. Ngabe sifuna ukuya lapho? Mina ngithi ake kugxilwe entweni enhle vele eyenzekayo okungukusiza intsha ehlwempu emazingeni emfundo ephakeme ngesikhwama iNSFAS. Uma senzenjalo sizowubona umehluko ezweni.  Mzwandile Sithole Emtshezi