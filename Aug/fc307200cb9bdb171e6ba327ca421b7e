Mhleli kuliqiniso ukuthi kukhona amadoda ahlukumeza abesifazane nezingane. Kuliqiniso futhi ukuthi kukhona amadoda amahle akholwayo njengami nje. Kuliqiniso ukuthi bakhona nabesifazane abahlukumeza amadoda; isibonelo abesifazane abondlisa abesilisa izingane okungezona ezabo. Bakhona abesifazane abazala izingane bazilahle emgqonyeni kadoti. Bakhona abesifazane abathelela amadoda ngeHIV ngamabomu. Bakhona abesifazane ababhanqa amadoda bewakhwahle imali. Uma kuziwa emadodeni kuphakanyiswa okubi kanti uma kungabantu besimame kuphakanyiswa okuhle, “Wathint' abafazi wathint' imbokodo”. Ngenyanga yabantu abasha (uJuni) kunezinhlelo eziningi ezithuthukisa abasha. Uma kuyinyanga yabesimame kukhona izinhlelo ezithuthukisa abesimame, kube yinyanga yobaba siyagxekwa. Akumele kube njalo ummese awusike nhlangothi zombili kanti amadoda adlani kabani? Uma ufuna ukuthola amathenda kumele kube abasifazane nezingane nabaphila nokukhubazeka. Kanti senzeni singamadoda?  Bhekisisa Khumalo. KwaMashu