Izolo kushaqeke abaningi bebona isithombe sikaDube ephethe isibhamu esikhulu ekhasini lelungu lesiShayamthetho saseKZN, uMnuz Vusi Khoza. UKhoza ubhale ukuthi ucela “amaphoyisa abophe uDube ongumlandeli wesigebengu esinguJacob Zuma,” athe sishushumbisa imali esontweni elibizwa ngeThekwini Community Church #CashHeist. UDube uthe akazi ukuthi uKhoza uhloseni ngokufaka lesi sithombe asintshontshe ekhasini likaFacebook. “Lesiya sithombe sathathwa eminyakeni engu-10 edlule. Isibhamu engisiphephe sidala futhi ngangingekho esidlangalaleni. “Ngisola ukuthi uKhoza, oyilungu lesiShayamthetho elimele i-EFF, uhlose ukususa amehlo esigamekweni somholi wabo okune-video yakhe eqhumisa isibhamu esidlangalaleni,” kusho uDube. Uthe usadidekile ngezinhloso zikaKhoza kodwa mhlawumbe ufuna ukungcolisa igama lakhe. Imizamo yokuthola ukuphawula kukaKhoza ayiphumelelanga njengoba ucingo lwakhe belungangeni, akawuphendulanga nomyalezo athunyelelwe wona.