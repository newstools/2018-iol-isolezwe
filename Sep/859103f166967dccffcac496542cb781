UNgqongoshe wamaPhoyisa uBheki Cele udalule izindaba zokuthi ngesikhathi kuqhubeka inkonzo yomngcwabo ebandleni lamaLuthela, eClermont, amaphoyisa adubule abasolwa ababili, abopha abane izolo. “Ngeke kudliwe izinyane lengwenya kucwebe isiziba. Njengoba sikhala nje singcwaba umuntu wethu nakubona akukhalwe,” kusho uCele. UConstable Buthelezi (36) obesesebenze esiteshini saseNtuzuma iminyaka eyisithupha, ushone ngoLwesihlanu ehlaselwa nomunye uzakwabo ehostela KwaMashu. Kuvele ukuthi la maphoyisa abeqaphe isimo kule ndawo ngesikhathi ehlaselwa. UCele uthe ihostela laKwaMashu lingenye yezindawo eziqukethe lonke uhlobo lobugebengu. “Angiyazi indawo enje. Noma ubugebengu bungenzeka kuphi, kungaleleswa eVerulam, eGoli noma eKapa kodwa uzwa kuthiwa leso sigebengu sitholakale ehostela kwaMashu. Yingakho ngihlanganise amaphoyisa ngokubambisana noMkhwanazi (uKhomishana obambile KwaZulu-Natal uNhlanhla) saxoxa nezinduna zakho ngoba sikhathazekile,” usho kanje. Uthe ubugebengu obukule ndawo buzoqedwa kungekudala ngoba akufanele kube khona izindawo ezaziwayo nezisatshwayo ngenxa yobugebengu. Ekhuluma ngezindawo ezinobugebengu obuxakile uthe enye abazoyihlasela yiPinetown neClermont asethole ukuthi kuphithiza amaphara ahlalise kabi umphakathi. To view this video please enable JavaScript, and consider upgrading to a web browser that
    supports HTML5 video This is a modal window. Beginning of dialog window. Escape will cancel and close the window. End of dialog window. UNgqongqoshe uCele uveze ukuthi selokhu kuqale unyaka mali walo nyaka sekushone amaphoyisa angu-89 eNingizimu Afrika. “Uma ubheka ukuthi unyaka unamasonto angu-52 kusho ukuthi amaphoyisa ashonayo ngesonto angaphezu kwelilodwa. Ngeke sife sinawo amathuluzi okusebenza asigunyaza ukuthi siwasebenzise uma kubonakala ingozi.” Uthe akaphaki impi kodwa ukhumbuza abantu ukuthi kunemithetho eliyifundayo.Ngesikhathi ekhuluma uCele bekuqhuma ihlombe. Amaphoyisa abedlubhe imifaniswano, kwesinye isikhathi abecula azungeze ibhokisi ukukhombisa ukuhlonipha umufi. Inkonzo yomngcwabo ivulwe ngeyemisa ebiholwa nguDkt Msawenkosi Biyela. UConstable Buthelezi ushiye emhlabeni udadewabo nabafowabo ababili nezingane ezintathu.