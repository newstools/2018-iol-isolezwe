Usana, obelugoqwe ngengubo okusolwa ukuthi lunesonto elilodwa luzelwe, lutholwe ngumuntu obedlula ngendlela. Okhulumela amaphoyisa kulesi sifundazwe, uLt Col Thulani Zwane, uthe usana luhanjiswe esibhedlela ukuze luyohlolwa. Uqhube wathi kuvulwe icala lokulahlwa kwengane eliphenywa wuphiko lwamaphoyisa oluphenya amacala odlame emindenini, ukuhlukunyezwa kwezingane namacala athinta ucansi KwaMaphumulo. “Sicela noma ngubani ongaba nolwazi ngezihlobo zalolu sana ukuthi athinte umphenyi wecala, uSgt Duma, esiteshini samaphoyisa KwaMaphumulo noma athinte iCrime Stop ku-08600 10111,” kusho uZwane.