Umholi womphakathi ePhoenix unxuse ukuthi umbulali kaMiguel abhadle ejele impilo yakhe yonke. Isidumbu okukholakala ukuthi ngesikaMiguel sitholakale ethuneni elingashoni eLongbury, ePhoenix ngesikhathi onogada bejaha abaphangi ngoMsombuluko. Abantu bakholwa ukuthi lesi sidumbu esitholakele ngesikaMiguel. Okhulumela amaphoyisa KwaZulu-Natal, uColonel Thembeka Mbele, uthe lesi sidumbu sizohlolwa ukuze kutholakale ukuthi ngesikabani. UMbele uthe amaphoyisa avule icala lokubulala ngemuva kokutholakala kwalesi sidumbu. Amaphoyisa ngoMsombuluko athe isidumbu sitholakale eduze nomuzi kaMnuz Mohammed Vahed Ebrahim okunguyena ongumsolwa kuleli cala. U-Ebrahim usaboshiwe njengoba ahluleka ukukhokha ibheyili kaR2500.