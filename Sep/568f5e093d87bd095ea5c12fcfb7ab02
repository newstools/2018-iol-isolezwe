Angiqondile ukulwa noshintsho lukahulumeni mayelana nokuholwa kwezibonelelo ePosini kodwa uhulumeni wethu usigqeme engeqiwa ntwala thina ebesiziphilisa ngalo msebenzi wokudayisa ezikhungweni okuholelwa kuzo izimpesheni njengoba manje esethi akuholelwe emadolobheni. Sesiyalimala kakhulu thina kanti phela nathi lo msebenzi wokuvuka kwethu kusempondo zankomo siyodayisa yiwona ebesixosha ngawo ikati eziko siphinde sifundise ngawo abantwana kwazise iningi lethu selingomama abakhulisa abantwana ngabodwana. Manje isimo uma sesinjena sekuyalalwa ekhaya ibhodwe lingayanga eziko. Besicela uhulumeni ake asibuyekeze ngempela le sinqumo acabangele thina ebesidayisa ezikhungweni.  Xolie Ntshingila ENKANDLA