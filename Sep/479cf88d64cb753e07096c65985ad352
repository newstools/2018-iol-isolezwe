Akusasebenzeki ngendlela ekolishi siphathiswa okwezilwane. Selokhu lavulwa ngo-2005 ikolishi angikaze ngiyibone le nto yokuthi abafundi batshele othisha ukuthi sizokwenza ukuthi nokuthi, okuthile ngeke sikwenze. Ngeke usho ukuthi sisekolishi lamaphoyisa. Kuyesabisa ngoba nokwaseChartsworth kwaqala kanje kwangangenelelwa kwaze kwaliwa kwavalwa ikolishi. Uma uthi uqeqesha isitshudeni siyaphendula sithi uTraining Manager wathi singakwenzi lokhu. Empeleni asisakwazi okumele sikwenze noma singakwenzi ngoba sekushintshwe izinto eziningi kodwa akukho okubhawe phansi ukuze sibone ukuthi sekusetshenzwa kanjani. Sisatshiswa ngokuboshwa uma senza esikwaziyo nesikujwayele. Ziphathiswa okwabantu basenkulisa. Singabaqeqeshi sazi ukuthi sifundisela into eyenzekayo. Esibaqeqeshayo bazophuma bayosebenza engasekho obatotosayo. Sicela ukusebenza sakhe iphoyisa elizosebenza ngaphandle ngoba asidlali ibhayisikobho la senzela ukuthi umuntu aphume azi ukuthi kusetshenzwa kanjani noma kunzima kumele ube nendlela yokusebenza. Sicela uNgqongqoshe wamaPhoyisa, uMnuz Bheki Cele angenelele ukuze sizosebenza kahle sikhiphe amaphoyisa awadingayo ekolishi lasoLundi, hhayi lawa azophuma abulale abathandiwe bawo nazochoma ngezibhamu ahlukumeze abantu. Sifuna ukwakha abavikeli bezwe. Magaye ngenelela  SAPS Olundi