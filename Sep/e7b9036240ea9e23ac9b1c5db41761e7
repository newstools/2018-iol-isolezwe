Kuthiwa lokhu kubulawa komphambili kusetshenziswa ngamakhemikhali. Kuzoqalwa ngesiboshwa esisanda kulahlwa yicala lokudlwengula. Kuthiwa uhulumeni wenza lokhu emuva kokuthi isibalo sokudlwengulwa kwezingane senyuke ngokuphindwe kabili. Kuthiwa lolu hlelo luzosingathwa odokotela abawufundele lo msebenzi njengoba kuzosebenza umjovo. Kuthiwa lo mlisa okuzoqalwa ngaye owasesifundeni iTurkestan, futhi ukujova kwakhe kuzobe kwenganyelwe nayihhovisi likangqongqoshe wezempilo kuleliya zwe. Kuthiwa lo mlisa ulahlwe yicala lokunukubeza ingane ngokocansi elenzeka ngo-2016. UMengameli wakhona uMnuz Nursultan Nazarbayev, usevele ubeke eceleni isamba semali okuzothengwa ngayo iimijovo nakho konke okudingekayo. IPhini likaNgqongqoshe wezeMpilo uLyazat Aktayeva ukuqinisekisile ukuthi akusajiki impela singenile isicelo sokunqinda amandla omphambili kumlisa olahlwe yicala. Lo mthetho uphase ngasekuqaleni kwalo nyaka kodwa kwehlukene imibono ngawo njengoba sekuyinkomo yomqhoyiso, abanye bathi ayilale abanye bathi ayivuke. Okunye okugcizelelwe ukuthi ukuthithibaliswa kwenduku akuyona ingunaphakade ngoba iyakwazi ukubuyela esimweni emuva kwesikhathi esithile. - The Daily Mail