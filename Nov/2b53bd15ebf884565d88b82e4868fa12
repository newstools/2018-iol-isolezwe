INKANTOLO enkulu eGoli isinqume ukuthi uLerato Sengadi ungunkosikazi kaHHP osemthethweni kodwa yathi kuzomele uqhubeke umngcwabo waleli ciko ohlelelwe ukuthi ube kusasa. Izolo, uLerato ufake amaphepha okumisa umngcwabo, nokwazi ukuthi isidumbu sikaHHP sikuphi, nazo zonke izinto ezithinta lo mculi, enkantolo iSouth Gauteng High Court. Kula maphepha kuvela ukuthi uLerato ungunkosikazi kaHHP futhi ufuna ukuzingcwabela yena. Lokhu kulandela isitatimende esikhishwe umndeni sichitha uLerato njengomakoti wakwaTsambo njengoba uthe wayeyingoduso kuphela. ULerato uthe babeshade ngokwesintu noHHP. Namhlanje ijaji uMokgoathleng uthe zintathu izinto azibhekwayo uma kukhulunywa ngokubasemthethweni komshado wesintu. "Ukuze ubesemethethweni umshado wesintu kuleli kumele kube ngabantu abangaphezulu kweminyaka ewu-18, kumele bavumelane futhi kumele kudingidwe ilobolo," kusho iJaji. Umndeni kaHHP uthe kunezinto eziyingxenye yesiko lomshado wesintu uLerato angazenzanga, njengokwethulwa emndenini wakwaTsambo njengomakoti. Ijaji lithe umthetho awusho lutho ngesiko lokwethulwa kuka makoti. UMokgoathleng nokho uthe umngcwabo ngeke ume ngoba uHHP ubeyiqhawe lesizwe ngakho kumele athole umngcwabo ohloniphekile.  BREAKING: Judge Mokgoathleng recognises #LeratoSengadi as Jabba's wife. Lerato breaks into tears. #HHP. @TheStar_news @ReporterStar @IOL. pic.twitter.com/4HnS8555vF    Uccle ukuthi uLerato ensue ubuntu ngokubakhona emngcwabeni.      #HHP: Judge Mokgoathleng, however, doesn't cancel Jabba's funeral tomorrow. Judge says Jabba "was a national hero, and deserves a decent funeral". Judge asks Lerato to attend the funeral "in the spirit of Ubuntu".  — Khaya Sibulele Koko (@khayakoko88) 
 November 2, 2018  IOL