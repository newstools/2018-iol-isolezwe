ABASHUSHISI bombuso bahlongoza ukuhoxisa amacala avulelwe abantu okubalwa kubo abomndeni wakwaGupta athinta ukudliwa kwezimali zohlelo okwakumele luthuthukise abalimi abamnyama baseFree State. Okhulumela iNPA uMnuz Luvuyo Mfaku wazise iNews24 ukuthi incwadi yokuhoxiswa kwamacala isibhaliwe yathunyelwa abammeli bomndeni wakwaGupta ukubazise ngezakamuva ezithinta leli cala. Icala bekumele libuyele enkantolo yeMantshi eBloemfontein ngoDisemba 4 nonyaka. Abasolwa kuleli cala okunguVarun Gupta, isikhul esiphezul kwi-Oakbay uRonica Howa, umqondisi wenkampani iSahara u-Ashu Chawla, owayeyisikhulu seTNA Media uNazeem Howa, umqondisi wase-Estina uKamal Vasram, nezikhulu zikahulumeni uPeter Thabethe, Sylivia Dlami noTakisi Masiteng bona bathola ibheyili ngoFebruwari. Baboshwa ngezinsolo zokukhwabanisa, ukweba, ukwakha itulo lokukhwabanisa nokweba, ukuphula umthetho wePublic Finance Managemen Act, ukuphula umthetho weCompanies Act nokuphula umthetho wePrevintion of Organized Crime Act. Kuleli cala kusolwa ukuthi beba imali ebalelwa kuR250 yohlelo i-Estina Dairy Farm Project, eVrede. INPA iqhube yaveza ukuthi isizathu sokuhoxiswa kwamacala ukuthi basalinde obunye ubufakazi obuvela e-UAE nase-India. 