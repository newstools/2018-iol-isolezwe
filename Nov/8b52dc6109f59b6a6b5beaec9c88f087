Amadoda, iminyaka yawo ephakathi kuka-20 no-26, bekulindeleke ukuthi avele eNkantolo yeMantshi iHlanganani izolo. Kuthiwa ummangali wahamba esikoleni ngoNovemba 19 nonyaka waya kubo ezitshela ukuthi ukhiye kahle. Ngosuku olulandelayo wathola ucingo ebikelwa ukuthi isikole sigqekeziwe. Ngesikhathi efika esikoleni wathola ukuthi kuntshontshwe amakhompyutha amahlanu, ibhala nezinye izimpahla zesikole. Izigebengu kuthiwa zangena esikoleni ngophahla zaphinde zabulala iwindi. Ngemuva kwalesi sigameko kwavulwa icala lokugqekeza esiteshini samaphoyisa eBulwer ukuze kuphenywe. Uphenyo olunzulu lwamaphoyisa luholele ekutheni zitholakale izimpahla zesikole ebezebiwe kwaboshwa amadoda amane ngemuva kwesonto kutholakale impahla. Ababoshiwe bahlonywa imibuzo bagcina sebebekwa icala lokugqekeza.