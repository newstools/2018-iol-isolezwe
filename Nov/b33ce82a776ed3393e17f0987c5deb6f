Owesifazane oneminyaka engu-23, kubikwa ukuthi ubelethe ingane yentombazane. Lezi zindaba ziqinisekiswe okhulumela amaphoyisa kuleya ndawo, uCaptain Adriana Chandler. “Lokhu kwenzeke ngokukhulu ukushesha,” kusho uChandler. Uthe kudingeke ukuthi amaphoyisa amsize owesifazane ngenkathi esebeletha kwaze kwaba kufika abezimo eziphuthumayo. “Amaphoyisa athengele ingane izimpahla ezithile, unina wase esekwa yinhlangano elwa nokuhlukumezeka kwabesifazane, iWomen Against Rape,” kuchaza amaphoyisa. Ngokwamaphoyisa, ingane nonina basesimweni esihle esibhedlela. Unina wengane kubikwa ukuthi ubonge kubo bonke ababe nesandla ngenkathi ebeletha. Ngokusho kukaChandler, bathole umbiko bengamaphoyisa wokuthi kukhona osebanjwe entshontsha. Uthe ngendlela lona wesifazane amncane ngayo, bebengakholwa ukuthi kungenzeka ukuthi ukhulelwe. Amaphoyisa athe agcine ngokumdedela.