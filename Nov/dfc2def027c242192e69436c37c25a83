Uthe iphutha abalenzile njenge-EFF, ukuqasha abantu abangawazi umsebenzi wabo, abangakwazi ukulandelela amacala ngaphambi kokuthi aye enkantolo. “Sesibabuyekezile abameli abazomela i-EFF,” kusho uMalema. Uthe abameli babo baholelwa njalo ngenyanga kodwa wazwakalisa ukudumala ngokusebenza kwabo. UMalema ukhuluma kanjena nje, bekungokwesithathu ukuthi iqembu lakhe lilahlwe amacala eliwabekwe yi-AfriForum kusukela Mashi 2017. Lokhu kusho ukuphumelela kwe-AfriForum, kusho ukuthi i-EFF kuzomele iyikhokhele izindleko zecala. I-EFF kubikwa ukuthi isikhokhe uR126 000 emalini eyikweleta i-AfriForum ngokomyalelo wenkantolo. NgoNovemba 1 i-AfriForum yathola imvume enkantolo ukushaqa impahla kaMalema. Ngokuka Kallie Kriel we-AfriForum, ameli be-EFF abazange bafike ecaleni lakamuva okuholele ekutheni inkantolo ithathe isinqumo esivuna i-AfriForum.- ANA