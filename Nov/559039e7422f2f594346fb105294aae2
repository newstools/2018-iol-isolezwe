Lo wesifazane kuthiwa ngempelasonto kade ehamba nomndeni wakhe beyodla, ngesikhathi evelelwa yilesi sehlo. Kuthiwa uphumele ngaphandle kwale ndawo ngoba efuna ukuyobhema. Kuthiwa abasolwa ababili bamlandela, bamdonsa ngenkani bamyisa ngasemuva kwale ndawo yokudlela bafike bamdlwengulela khona. Umyeni walo wesifazane kuthiwa ucele usizo konogada ngesikhathi ebona engasabuyi emnyango, bazamile ukulandela bathola ukuthi ungemuva kwale ndawo yokudla, usedlwenguliwe. Abasolwa kuthiwa babaleka endaweni yesigameko. Kube sekubizwa amaphoyisa kwavulwa icala. Okhulumela amaphoyisa KwaZulu-Natal uCaptain Nqobile Gwala uthe kuphenywa icala lokudlwengula. Amaphoyisa anxuse namalungu omphakathi angaba nolwazi ngalesi sigameko ukuba abikele amaphoyisa ukuze kuboshwe abasolwa. 