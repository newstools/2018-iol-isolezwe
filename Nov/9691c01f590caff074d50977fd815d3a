KULINDELEKE ukuthi amemezele izinguquko kwiKhabhinethi uMengameli Cyril Ramaphosa ePitoli ngo-3 ntambama namhlanje. Izinguquko ezenziwa uRamaphosa zilandela ukusula kobengungqongqoshe wezaseKhaya uMnuz Malusi Gigaba nokudlula emhlabeni kukangqongqoshe wezeMvelo uNkk Edna Molewa. Ungqongqoshe wezokuThutha uMnuz Blade Nzimande ubambe izintambo njengongqongqoshe wezaseKhaya. Ungqongqoshe wezokuVakasha uMnuz Derek Hanekom yena ubambe izintambo kowezeMvelo. Selokhu engene kwesobumengameli uRamaphosa usenze ushintsho olulodwa kwikhabhinethe yakhe, efaka uMnuz Tito Mboweni njengongqongqoshe wezeziMali kulandela ukusula kukaMnuz Nhlanhla Nene. Ngokwemibiko uRamaphosa kungenzeka ahlanganise iminyango ethize njengendlela yokukhulisa umnotho nokuheha abatshali zimali kuleli. Udaba lusaqhubeka.