UMsize Mvelase (40) ugwetshwe yinkantolo yesifunda eMgungundlovu kuleli sonto. Enkantolo kuvele ukuthi uMvelase wahlangana nale ntombazane endleleni eya esitolo esikuyo le ndawo, wayitshela ukuthi kunomuntu othize ambhekayo. Wabuza ukuthi ngabe iyamazi yini lowo muntu. Wayidonsela ehlathini wayidlwengula. Intombazane yabuyela ekhaya yayobika ngalesi sehlakalo, ngesikhathi isaxoxela abazali ngokwenzekile, kwaqhamuka amalungu omphakathi noMvelase esembambile. UMvelase akazange ayithole ibheyili ubelokhu eyolalela icala lakhe, waze wagwetshwa iminyaka ewu-20.