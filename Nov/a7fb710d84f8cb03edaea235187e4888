UNksz Aphiwe Mzobe (22) owaziwa ngelikaZime waseWewe eduzane nesikole iManaba wagcina ukubonakala ebusuku ngo-Okthoba 14. Amaphoyisa athe lo wesifazane omfishane, mncane ngomzimba ufake izinyo legolide ine-tattoo ngemuva emhlane. Ongaba nolwazi angathinta uWarrant Officer TT Thusi ku-079 696 3732/ 032 294 9811 noma athinte inombolo yeCrime Stop * -08600 10111. UNksz Ntombikayise Zulu (28) wase-Appelsbosch yena wagcina ukubonakala ngoNovemba 1 kanti wahamba kubo eyothenga igilosa ezitolo zaseBhamshela. Amaphoyisa aveze ukuthi ngesikhathi esethengile wanika unina ukudla ababekuthengile wahamba kodwa yena wangabuyela ekhaya. Kuthiwa ubejwayela ukuvakashela endaweni yaseDoboti ngase-Appelsbosch naseNanda. Ngosuku anyamalala ngalo wayegqoke ibhulukwe nejezi okumpunga namateku amnyama. Kuthiwa wondlekile emzimbeni, ekhanda unamae-dreadlocks kanti olimini ufake icici.