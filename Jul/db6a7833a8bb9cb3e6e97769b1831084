Lezi zindaba zikhishwe ngummeli kaDuduzane uMnuz Rudi Krause, othe  indodana kaZuma ibingabalekeli ukuboshwa. UDuduzane uzovela enkantolo yamacala ezamabhizinisi eseGoli, ngecala elithinta ukugwazelwa kowayayeyiphini likangqongqoshe wezeziMali uMnuz Mcebisi Jonas, okuthiwa kwenzeka ngo-2016. Uzophinda avele eNkantolo yeMantshi eseRandburg ngelokubulala kungenhloso, ngoLwesine. “Kunamasamanisi akhishwe ngoLwesine ngecala lokubulala okungenhloso, elithinta ingozi yemoto. Sasishilo ukuthi uma sebekhiphe amasamanisi uDuduzane uzoya enkantolo. Ubengeke avele aye enkantolo engacelwanga. Akusilo iqiniso ukuthi ubebaleka,” kusho uKrause. UJonas waveza ukuthi uMnuz Ajay Gupta wamtshela ukuthi bahlela ukumenza ungqongqoshe wezeziMali uma ezobambisana nabona. Izolo uBrig Hangwani Mulaudzi woKlebe, uthe ngeke bakwazi ukudalula imininingwane yecala.