KUSOLWA umbango womzila phakathi kososeshini ngokudutshulwa nokulima kwabashayeli abahlanu bamatekisi ngoLwesine ekuseni ePitoli. Akunyakazi lutho njengamanje enkabeni yedolobha kule ndawo njengoba abaphenyi bevale zonke izindlela ezingena emgwaqeni uSisulu Street noMadiba Street. Abashayeli abadutshuliwe kuthiwa bebethutha abantu besuka eMenlyn beya edolobheni ePitoli. Ngokwemibiko evelayo kusolwa ukuthi kunombango wemizila kule ndawo. Abashayeli abathintekayo kuthiwa bavela kososeshini bamatekisi baseMenlyn naseMamelodi. Abantu abaningi basasendaweni yesigameko babuka abaphenyi njengoba besacosha ubufakazi okubalwa kubo amagobolondo ezinhlamvu. To view this video please enable JavaScript, and consider upgrading to a web browser that
    supports HTML5 video This is a modal window. Beginning of dialog window. Escape will cancel and close the window. End of dialog window. Abebeseduzane nalesi sigameko baveze ukuthi abashayeli bamatekisi bakhombise ulaka kulabo abebethatha izithombe nama-video. Owesifazane ocele ukungadalulwa uthe: "Bazonishaya uma nishutha izithombe lapha. Abashayeli bamatekisi baphule amaselula abantu abebeqopha obekwenzeka namhlanje ekseni. Kukhona owesilisa abamshaye ngempama bamphuca iselula." Abashayeli abasolwa ngokuthinteka kuthiwa bathatha abagibeli ekhoneni likaMadiba noSisulu Street. Phakathi kobufakazi okubonakale buqoqwa amaphoyisa kukhona iselula okungaqondakali noma eyomshayeli wetekisi noma umuntu womphakathi. Okhulumela amaphoyisa omkhandlu eTshwane uCheif Superintendent Isaac Mahamba uthe uzokhuluma nabezindaba ngalolu daba ngokuhamba kosuku. Pretoria News