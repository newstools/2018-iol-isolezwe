To view this video please enable JavaScript, and consider upgrading to a web browser that
    supports HTML5 video This is a modal window. Beginning of dialog window. Escape will cancel and close the window. End of dialog window. Isolezwe linayo i-video ekhombisa uThandolwethu efika embhiyozweni ngemoto yakhe, wathi esapaka kwaqhuma isibhamu. Kukhona indoda ebonakala sengathi iyabaleka ngemuva kokuqhuma kwesibhamu. Okhulumela umndeni wakwaMathonsi, uMnuz Nhlanhla Mathonsi, uthe indodana yomfowabo ibingesona isigebengu kodwa ibize emngcwabeni wesigebengu ngoba kade ibizwe ngabangani bayo abebefuna izoqhudelana nezigebengu ngokushaya izidudla. FUNDA:Â Udutshulwe wafa kubhiyozwa UMathonsi uthe bafe olwembiza ngokufa kukaThandolwethu ngoba ubeyingane ekhuthele futhi ekhaliphile. Uthe inkonzo yesikhumbuza sikamufi izoba ngoLwesine khona eNtuzuma kuthi inkonzo yomngcwabo ibe khona eNtuzuma kodwa yena uzofihlelwa amathuneni asekhaya eJozini. Okhulumela amaphoyisa KwaZulu-Natal, uLt Colonel Thulani Zwane, uthe bayakuqinisekisa okwenzeke ngoMgqibelo kwa-E eNtuzuma lapho owesilisa oneminyaka engu-19 edutshulwe ekhanda. Uthe amaphoyisa aseNtuzuma aphenya icala lokubulala kodwa okwamanje bekungakaboshwa muntu.