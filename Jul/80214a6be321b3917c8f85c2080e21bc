Kunemashi yabesifazane ebihleliwe ngomhlaka 19 Julayi 2018 eqondaniswa nale nyanga ngoba kwabesilisa ekhuluma ngokuhlukunyezwa kwabantu besifazane nezingane akhona namadoda abeyingxenye yayo okuyinto enhle kakhulu ukuze kuzwakale ulaka lawo amadoda. Ngiyafisa ukuba izinhlangano ezithi zikhulumela amadoda kuthi kule nyanga ezoqala u-Agasti zisukume zihlele imashi yokuhlukumezeka okubhekiswe emadodeni ngabantu besifazane. Ngiyafisa futhi ukugcizelela ukuba kumele alalelwe namadoda iphele indaba yokuthi kube sengathi abesifazane bodwa abahlukumezekayo ngoba lokho kubhebhezela ukungazwani phakathi kobulili. Inkulumo yami icacile ayidingi kutolikwa,akekho ngisho uhulumeni imbala okhuluma ngokuhlukumezeka kwamadoda. Akekho ongazi ukuthi nawo ayashaywa, odliswa izingane okungezona ezawo, nawo ayabulawa, athethiswa amacala ngisho engenze lutho njl. Ayikhuzwe yonke lento kungakhethwa iphela emasini.  Richard Mbonambi eNdwedwe