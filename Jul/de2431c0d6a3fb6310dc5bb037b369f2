KUKHALWA nxazonke ngokudlula emhlabeni kwelungu eliqavile le i-IFP uDkt Bhekisisa “BV” Mthethwa ngemuva kokugula. Esitatimendeni esikhishwe okhulumela i-IFP, uMnuz Mkhuleko Hlengwa, uthe uDkt Mthethwa udlule emhlabeni ngoLwesihlanu ngemuva kokugula isikhathi eside. Nakuba singadalulwanga isifo esimthathile kodwa kuvele ukuthi ngosuku ashone ngalo isimo sibe sibi kakhulu. UMthethwa uchazwe njengomuntu obethembekile, elungile nobezinikele eqenjini nasemisebenzini yalo. “Silahlekelwe kakhulu ngokudlula emhlabeni kweqhawe nomholi wethu,” usho kanje. UHlengwa uthe umufi ubengagcini nje ngokuba ngusopolitiki onohlonze kodwa ubephinde abe yinqolobane yolwazi nezomlando. Udlule emhlabeni esesigungwini sobuholi obuphezulu kwi-IFP. Phambilni ubephethe isikhundla sokuba yiphini likaSihlalo kuzwelonke we-IFP, wabayiMeya nSomlomo kuMasipala uThungulu nokuyilapho ebenguSihlalo weqembu i-IFP.