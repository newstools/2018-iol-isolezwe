UDINWE uyaveva umculo weGqom’ uBabes Wodumo ngokwebiwa kwezimpahla zabadansi bakhe ngesikhathi belibangise eCape Town, ngendiza yeMango Airlines. UBabes Wodumo uzwakalise ukuphoxeka kwakhe ngalesi sigameko ngoMsombuluko ekhasini lakhe kwi-Instagram waveza nokuthi bathole izikhwama zabo zimapeketwana zivuliwe. Omunye wabadansi baBabes, uHlengiwe Mbabo, ubhale kwi-Instagram ekhalaza ngempatho yabasebenzi bakwaMango Airlines athe banqabile ukusiza noma ukubanxephezela ngemali. @FlyMangoSA, what a disappointment, my dancers clothes were stolen from their bags today while travelling with @FlyMangoSA to CPT - some bags came back half open and the airline refuses to help or pay. This is proper theft A post shared by  Bongekile Simelane (@babes_wodumo) on Jul 15, 2018 at 10:55pm PDT Okhulumela iMango Airline, uSergio Dos Santos, utshele iphephabhuku iDrum Magazine ukuthi bayaphenya ngalolu daba. “NjengeMango Airlines siyaxolisa ngalesi sigameko nokuphazamisa uNksz Simelane. Sesazisiwe ngalesi sigameko sacela ukuthi sibanxephezele ngempahla elahlekile njengokomgomo wethu. Sisaphenya ngalolu daba, sizoba neminye imininingwano ngalo uma sekuphothulwe uphenyo,” kusho uDos Santos. 