Kuthiwa uMnuz Carlos Delacruz (35) ubebathatha abesifazane abayise endlini yakhe, afike acime ugesi bese ethatha le nto yakhe engaziwa abadlokodle ngayo. Kuthiwa emuva kocansi owesifazane ubesala nobuhlungu obungabekezeleleki aze agule. Kuthiwa babili abesifazane abaphumele obala ngalezi zinhlungu emuva kokuba beye enkonzweni yasekamelweni nalo mlisa. Kuthiwa lo mlisa wayenza isiqiniseko sokuthi abesifazane abamboni enqunu ngoba wayehlala ewucimile ugesi. Kuthiwa abesifazane bathuke bacishe bashayeka phansi sebethola ukuthi lo mlisa akanawo umphambili ubebashaya ngemfe iphindiwe. Kuthiwa kuvele ngesikhathi ebhadle esitokisini esehlolwa udokotela kwatholakala ukuthi awukho nhlobo umphambili. Omunye owesifazane ake athandana naye phambilini kuthiwa wambamba lo mlisa ukuthi akanawo umphambili kodwa uyambawulisa, usebenzisa induku thizeni. Kuvele ukuthi uzivumele phambi kwenkantolo ukuthi empeleni akanawo umphambili ubesebenzisa amaqhinga akhe.  - The Daily Mail