UMnuz Ibrahim Patel ubevakashele iCelrose Factory ngoLwesihlanu esanda kuqasha abasebenzi abangaphezu kuka-400. Ifemu inabasebenzi abalinganiselwa ku-1 400 iningi labo okungabesifazane, ingenye yezinkulu kuleli. UPatel ubezohlola isimo sokusebenza namathuba okukhula embonini. Uthe uhlabeke umxhwele ngakubonile “Ngigcina ukuvakashela le mboni ngo-2006 bekunabasebenzi abambalwa kodwa sekugcwele manje futhi iyaqhubeka iyakhula. Uma imboni eyodwa ikwazi ukuqasha abasebenzi abangaka, lokhu kukhombisa ithemba elikhulu. Uma singaqinisa ekuqeqesheni abasebenzi kulezi zimboni, maningi amathuba omsebenzi angadaleka futhi nekusasa liqhakaze,” echaza. To view this video please enable JavaScript, and consider upgrading to a web browser that
    supports HTML5 video This is a modal window. Beginning of dialog window. Escape will cancel and close the window. End of dialog window. Ulinganise ngokuthi eCelrose eminyakeni emine edlule bebenza uR300 million ngonyaka kodwa sebenza uR600 million. Ungqongqoshe ukhale ngokulethwa kwezimpahla zaseChina ezweni athe kubulele izitolo zezingubo. Ukhuthaze ukuthi abantu bathenge izingubo ezenziwe lapha ngoba lokho kwandisa amathuba omsebenzi, kuthuthukise nomnotho. UNksz Sisi Ngcobo (30), osesebenze iminyaka eyisithupha eCelrose, uthe wafika ezoqeqeshwa kodwa usekwazi ukuthunga zonke izimpahla. UNksz Happy Khuzwayo (34) owafika ngo-2002, usegada umsebenzi. Uthe wafika engazi lutho waqeqeshelwa ukuthunga. Ifemu inendawo yokuqeqesha abasebenzi, abanye abafike bengakwazi ngisho ukuthunga. Kuthungwa izimpahla eziphakelwa ezitolo zalapha. UMnuz Themba Khumalo, uMengameli weSouthern African Clothing and Textile Workers’ Union, uthe yize zikhona izinselelo kodwa likhona ithemba ngemboni yezimpahla zokugqoka uma iqhathaniswa nezinye. Uthe bajabulile indlela le mboni yasoThongathi esikhule ngayo ekuqasheni abasebenzi. Uveze ukuthi makhulu amathuba okuthi ikhule, kuqashwe abanye abasebenzi. Ngaphandle kokudala amathuba omsebenzi, uthe kulekelelwa nabasebenzi ukusiza izingane zabo ngemifundaze. ECelrose kugqame umoya wokuzwana nomfutho wokusebenza. UPatel ubephelezelwa nguMnuz John Comley oyisikhulu  seCelrose, okuvele kwachwaza ngesikhathi abasebenzi bembona. UComley ubonge ukubambisana phakathi kwakhe nabasebenzi nezinyunyana, athe yikona okubenza babe nekusasa eliqhakazile.