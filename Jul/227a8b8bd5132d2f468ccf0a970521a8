UZONYUKA ngesenti elilodwa uphethroli ekuqaleni kuka-Agasti nonyaka. Lokhu kuvezwe abesikhwama esaziwa ngeCentral Energy Fund. Baveze ukuthi udizili wona uzokwehla ngamasenti amane. Imininingwane engacwaningiwe, isho ukuthi isinqumo esingujuqu ngentengo kaphethroli izothi ukuguquka. Abashayeli okwamanje basakhokha uR15.80 ngelitha ngophethroli owu-93 Unleaded noR16.02 ngo-95, okukhokhwa uR15.43 ezitolo ngawo. Intengo ka-Agasti izobathoba izinhliziyo abashayeli asebeqalile ukukhokha uR2.26 noma kakhulu ngelitha likaphethroli futhi abakhokha imali engaphezu kuka R2.35 ngelitha likadizili, ngaphezu kokuba bebekhokha ezinyangeni ezine ezedlule. Irandi nentengo kawoyela emhlabeni wonke jikelele, kusimeme ngenyanga eyedlule, lapho intengo kawoyela ibibiza imali ephakathi kuka R71.84 noR79.44, kanti irandi lona beliwu R13.74 uma liqhathaniswa nedollar lase-US ekuqaleni kukaJulayi. Ngesikhathi sokuloba irandi beliwu R13.20, ne-crude oil beyiwu $75.05.