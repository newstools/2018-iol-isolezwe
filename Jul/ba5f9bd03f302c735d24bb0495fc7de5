OyiMarketing Manager yakwaBudget Insurance, uNkk Susan Steward, uthe okuningi kokujabulisa izingane kudinga imali. Uthe ikhona indlela yokugwema ukuchitha imali eningi kodwa uphinde ujabulise izingane. Uveza ukuthi kubalulekile ukuhlela amaholidi okuvalwa ezikole, kubekwe nemali. Nazi ezinye zezinto ezingamasu okujabulisa izingane. Akudingeki uchithe imali uyisa izingane ema-cinema, nawo asemba eqolo. Ungaboleka amaDVD ahlabahlosile ziwabuke ekhaya. Ungazenzela * -popcorn ekhaya, ziwuthokozele zibuka amaDVD. Imidlalo efana nama-puzzle noma amakhadi, ungayenza ukuthi izingane zichithe ngayo isizungu. Kukhona nezincwadi ezixoxa indaba ngezithombe. Ungasiza izingane ukuthi zihlobise lezi zithombe. Lesi yisikhathi sokuthi izingane zifunde nokwenza imisebenzi yasendlini. Ungazifundisa ukubhaka nokupheka noma ukulungisa ingadi. Izingane ziyakujabulela ukuba sepaki ngoba inkulu nendawo yokudlala. Phatha amathoyizi nebhola ukuze zikwazi ukuchitha isizungu epaki. Ungakhohlwa ukuthi ziyakuthanda nokushutha izithombe.