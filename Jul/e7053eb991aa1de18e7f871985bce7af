Uthe elitheni likaphethroli kunemali elinganiselwa kuR5.30 eya kuhulumeni okuyiRAF Levy neFuel Levy. Uveze ukuthi uma uhulumeni engehlisa le mali ayithathayo, ungehla uphethroli. Uthe impahla eningi, okubalwa nokudla kuthuthwa ngezimoto, ngakho ukunyuka kukaphethroli kusho ukunyuka kwamanani okudla. Uthe inkinga abantu bagcina bengasabi nemali abasala nayo ekupheleni kwenyanga ngenxa yokukhuphuka kwezindleko. Ucebise abantu ukuthi banciphise izindleko ezingenasidingo njengama-data efoni neDStv. “Abantu bancamela ukulamba ukuze bathenge ama-data. Abantu abaqinise ekudlaleni izitokofela zokudla, ukuze bahlale benokudla okwanele,” kusho uMncube.