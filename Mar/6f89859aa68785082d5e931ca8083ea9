Kuthiwa lesi sigameko sabikwa esiteshini samaphoyisa eNtshanga ngemuva kokuthi lo mfana edlwenguliwe ngoMeyi 2016. 
NgoMeyi 2, 2016 umgilwa waficwa wumdlwenguli eyedwa kubo unina engekho, wamgila imikhuba.  Umdlwenguli wabanjwa ngamalungu omphakathi esadlwengula umgilwa, abiza amaphoyisa. Kwavulwa icala lokudlwengula esiteshini samaphoyisa eNtshanga. Icala ladluliselwa ophikweni oluphenya amacala odlame lomndeni, ukuvikelwa kwezingane namacala ocansi ukuze aliphenye. Khonamanjalo inkantolo yesiFunda eMpangeni igwebe uJulio Mapsangane (38) iminyaka engu 10 ngokudlwengula owesifazane oneminyaka engu-55 eMpangeni. Kuvele ukuthi ngo-Okthoba 14, 2017 umgilwa wayephuza eGxigxi, eMpangeni, nabangani bakhe ngemuva kwesikhathi wazumeka walala wabe esedlwengulwa. Kwavulwa icala ladluliselwa ophikweni oluphenya ngamacala odlame lomndeni, ukuvikelwa kwezingane namacala ocansi eMpangeni. UMapsangane waboshwa ngecala lokudlwengula.