EKAPA - IPHOYISA laseMitchell's Plain selidubule labulala intombi nonina ngaphambi kokuzibulala kulandela ukubavalela endlini yabo eLentegeur namhlanje ekuseni. Kubikwa ukuthi uDetective Sergeant Grantville Brooks (41) wenze lokhu ngemuva kwengxabano equbuke ngoLwesithathu ebusuku phakathi kwakhe nentombi yakhe. NgoLwesine kuzwakale kuqhuma isibhamu amahlandla amahlanu kubo kwentombi lapho abaxabanele khona. Ngemuva kokuzwakala kwesibhamu amaphoyisa nabezimo eziphuthumayo bafike ngokushesha endaweni yesigameko ngo-11 ekuseni ngoLwesine.  To view this video please enable JavaScript, and consider upgrading to a web browser that
    supports HTML5 video This is a modal window. Beginning of dialog window. Escape will cancel and close the window. End of dialog window. Iminingwano ngalesi sigameko okwamanje ayikacaci kodwa amaphoyisa kudingeke ukuthi asebenzise ama-granade entuthu ukuze angene endlini, athola izidumbu zabathathu. Uyise wentombi kaBrooks uyena yedwa otholwe esaphila endlini. Kubikwa ukuthi uBrooks ubadubulele egunjini labo lokulala ngaphambi kokuzidubula naye.  Ngokwephephandaba eliwuzakwabo weSolezwe, iDaily Voice, uBrooks wahlukanisa emshadweni wakhe wokuqala kanti ubesethandane iminyaka nentombi yakhe. Ngaphandle komuzi okwenzeke kuw lesi sigameko abantu bebemile abanye babo bekhungathekile ngokwenzekile. Amaphoyisa avale umgwaqo ongenele kulo muzi kanti abanye omakhelwane kudingeke ukuthi bagibele phezu kwezindlu ukuze babone ukuthi kwenzekani. Amaphoyisa aseKapa awakaphawuli ngalesi sigameko. - Udaba olusaqhubeka. Daily Voice