Umshushisi u-Abbas Jafari Dolatabadi, uthe isenzo sowesifazane sigqugquzela ukungahloniphi ngoba uvele wahlubula  iduku edolobheni phambi kwenqwaba yabantu. Kuvele ukuthi owesifazane ubona sengathi inkantolo ibe nesihluku kakhulu, waveza ukuthi angase alidlulise icala. Kuthiwa bangaphezu kuka-30 abesifazane abakhalelwe ngamasongo kaSigonyela kuleliya zwe ngenxa yokuphambana nomthetho bekhumula amaduku emphakathini. Kuthiwa umthetho wase-Iran ukubeka kucace ukuthi umuntu wesifazane kufanele afake iduku elimboza ngisho nengxenye yobuso uma esemphakathini noma ngabe akayena owakhona noma ngabe akayena owenkolo yamaSulumane. Kuthiwa ukukhumula iduku kuhambisana nemikhuba yokuxegelwa yisimilo futhi kuyihlazo elibatshazwayo. Umshushisi uthe angasixegisa isigwebo kulabo abatholakale bewaxegisile amaduku kodwa hhayi kwabangawafakile  nhlobo ngoba kuphambene nomthetho.  - The Daily Mail