IKHALELWE ngamasongo kaSigonyela iMeya yomkhandlu waseNdumeni nabanye abasolwa ababili ngezinsolo zokuhlela itulo lokubulala uSomlomo okuthiwa ubelwa nenkohlakalo yamathenda. Okhulumela uphiko lwamaphoyisa aphenya amacala abucayi, amaHawks, uCaptain Simphiwe Mhlongo, uthe abasolwa baboshwe ngoLwesine ekuseni ngemuva kokugasela kwethimba loKlebe lisebenzisana neNational Intervention Unit.   Abasolwa abathathu kulindeleke ukuthi bavele eNkantolo yeMantshi e-Escort namhlanje ngezinsolo zokuhlela itulo lokubulala kanye nezinye izinsolo. Kuboshwa laba basolwa nje siyaqhubeka nokushuba isimo sokubulawa kosopolitiki KwaZulu-Natal okusolakala ukuthi kuhlobene nokubangwa kwezikhundla ngokunjalo nokudliwa kwezimali kuhulumeni. Khonamanjalo, sishayelwe ihlombe isinqumo sokuqokwa kukaGeneral Godfrey Lebeya njengeNhloko entsha yamaHawks. 