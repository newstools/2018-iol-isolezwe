Lo mcimbi kumenyezelwe ukuthi uzoba ngo-Agasti 31 kuze kube wuSepthemba 2 kanti uhlelwa yiMesse Frankfurt SA. Ngonyaka odlule kuthiwa wathanyelwa ngabantu abangaphezulu kuka-57 000. Kulo nyaka kuthiwa sezikhona izinkampani eseziqinisekisile ukuthi zizoba khona, lokhu okusho ukuthi izethameli zingalindela ukubona isibalo sezimoto ezethulwayo esithe xaxa, ukukhonjiswa kwezimoto ezintsha, izimoto zejubane enkundleni kanjalo naleyo yama-4x4. Kuzokhonjiswa nangezimoto zamzukwana ezingu-15 ngaphansi kweBest of the Best. Kuzoba nendawo lapho kuzobe kukhonjiswa khona ngobuchwepheshe obusha obuhambisana nemboni yezezimoto. Amathikithi aseqalile ukutholakala ku-www.itickets.co.za kanti yilapho neminye imininingwane itholakala khona. Amanye azotholakala esangweni.