SEKUVELE ukuthi usehlelelwe ukuba aqashwe ubusuku nemini uBabes Wodumo okuvela ukuthi uhlalele ovalweni selokhu egonyuluke 'ngokuhlukunyezwa' ngobeyisithandwa sakhe uMampintsha. Lezi zindaba zokugadwa kukaBabes zivezwe ngumsakazi weMetro FM uMasechaba Ndlovu kuTwitter ngoMgqibelo, eveza ukuthi lungenelelwe uNgqongqoshe wamaPhoyisa uMnuz Bheki Cele. Lokhu kwenzeke ngemuva kokuthi uBabes  ekhulume kabanzi ngokumhlukanise noMampintsha ohlelweni lukaMo Flava  noMasechaba, iThe Drive, kwiMetro FM ngoLwesihlanu ntambama. UBabes uveze ohlelweni ukuthi sebehlukene noMampintsha. Ohlelweni uMasechaba uveze ukuthi uMampintsha ubemshaya uBabes futhi wake wamephula umlenze. UBabes uthe uMampintsha ubenezinombolo eziyimfihlo zokungena ezinkundleni zokuxhumana i-Instagram, Twitter noFacebook kaBabes abhale ezenza yena. Nakuba bebengakaze bakuqinisekise emphakathini ukuthandana kwabo kodwa uBabes Wodumo uveze ukuthi besebethembisene umshado. Esitatimendeni esikhishwe nguMampintsha uthe njengosaziwayo kufanele engabe usophondweni lwemikhankaso yokulwa nokuhlukunyezwa kwabesifazane. “Angimsulwa kodwa futhi angisho ukuthi nginecala kwizinsolo ezenziwe engxongxeni ezwakele. Kungenzeka ukuthi ngike ngathatha ngamawala kwezinye izinto ezenzeke sisathandana kodwa engingeke ngazikhuluma esidlangaleni.” Uxolisile esizweni kodwa hhayi kuBabes. <blockquote class="twitter-tweet" data-lang="en"><p lang="pl" dir="ltr">Part 3: UMampintsha uchithe eyezibhakela nokuphulwa kwemilenze. <a href="https://twitter.com/hashtag/babeswodumo?src=hash&amp;ref_src=twsrc%5Etfw">#babeswodumo</a> <a href="https://twitter.com/hashtag/mampintsha?src=hash&amp;ref_src=twsrc%5Etfw">#mampintsha</a> <br><br>Video: <a href="https://twitter.com/FaneleBengu?ref_src=twsrc%5Etfw">@FaneleBengu</a> <a href="https://t.co/o0CZJgnm7h">pic.twitter.com/o0CZJgnm7h</a></p>&mdash; Isolezwe Newspaper (@IsolezweNews) <a href="https://twitter.com/IsolezweNews/status/998130890701262848?ref_src=twsrc%5Etfw">May 20, 2018</a></blockquote> <script async src="https://platform.twitter.com/widgets.js" charset="utf-8"></script> Engxoxweni Isolezwe ngeSonto elibe nayo nelinye ilungu eliqavile lo mndeni kaBabes Wodumo nokho elingathandanga ukuba igama lalo lidalulwe, lithe ukwethembisana umshado kukaBabes noMampintsha ngasese, kungezinye zezinto ezingahlalanga kahle kwabakwaSimelane. “Siyazi bebethandana kodwa kwasiphula umoya ukuthi bathembisane umshado ngasese bangenzi izinto ngendlela ejwayelekile yokuthi kucelwe isihlobo esihle,” kusho ilungu lomndeni. Lithe laba bahlukane ngemuva kokuklwebhana  ezinyangeni ezintathu ezedlule. UBabes wala uMampintsha wathatha izimpahla nemoto wahamba. Yize kunjalo kodwa leli lungu lo mndeni aliphumelanga obala ngezinsolo zokuthi uBabes ubesengukudla kwenduku. Liphinde langena ezintangeni uma libuzwa ngezinsolo zokujola eceleni kukaBabes. Lithe uBabes ungumuntu oshelwayo nomiswe kabi yizimpunyela ezimbili zaseThekwini. Zimthembisa ukumshada kanti uMampintsha uyakwazi lokhu futhi kuyamcika. Yikho okwenza abe nesikhwele esibi aphinde afune ukumlawula kukho konke akwenzayo. “Uyazi nawe ukuthi indoda yinhle ngezinkomo zayo, uma ingoqa kuba nenkinga. Uma yena engazimisele ngoBabes akangamhlukumezi, akamyeke aqhubeke nempilo yakhe ngoba bakhona abamthandayo nabamcabangela kangcono,” kusho ilungu lomndeni. Okunye okuvelayo wukuthi ngobusuku abahlukane ngabo abakwaSimelane bahambela emzini kaMampintsha eWestville baya kolwisa khona uMampintsha bedinwa wukuhlukumeza kwakhe nokukipitisa uBabes.  “Beziba khona izingxabano njengokwejwayelekile kodwa le yokugcina ibe namandla, ngoba kuze kwaphoqa ukuthi uBabes  aqoqe okungokwakhe emzini kaMampintsha wabuyela kubo kuRussell Street eThekwini,” kusho umthombo. Ngokweminye imithombo selokhu behlukene, kuvela ukuthi uMampintsha akaphathekile neze kahle ngoba ukungabi noBabes kuyamgulisa emoyeni. Izinsolo zokuhlukunyezwa ziqinisekiswa udadewabo kaBabes, uNondu Simelane (bheka inkulumo ethwetshulwe ngenhla kwesokudla). Kuthiwa ingxabano yabo ikapakele nasebhizinisini njengoba uBabes Wodumo eseshiye iWest Ink wavula inkampani yakhe iWena Wodumo Entertainment. Ethintwa uyise kaBabes Wodumo, uMbhishobhi Mbongeni Simelane, ngokubuyela kwendodakazi yakhe ekhaya uthe: “Angikhulumi nabezindaba.” Umthombo uthi inkontileka kaBabes neWest Ink iphele ngoJanuwari 11 kodwa uMampintsha wangayivuselela. Kumanje uBabes Wodumo usebhukhwa enkampanini yakhe. Yize kunjalo kodwa ikhona ingoma entsha ezophuma maduze ayeyiqophe esengaphansi kwe-West Ink. <blockquote class="twitter-tweet" data-lang="en"><p lang="tl" dir="ltr">Part 2: ‘UBabes uyongivikela nini emhlabeni?’ <a href="https://twitter.com/hashtag/BabesWodumo?src=hash&amp;ref_src=twsrc%5Etfw">#BabesWodumo</a> <a href="https://twitter.com/hashtag/Mampintsha?src=hash&amp;ref_src=twsrc%5Etfw">#Mampintsha</a> <a href="https://twitter.com/hashtag/Masechaba?src=hash&amp;ref_src=twsrc%5Etfw">#Masechaba</a> <br><br>Video: <a href="https://twitter.com/FaneleBengu?ref_src=twsrc%5Etfw">@FaneleBengu</a> <a href="https://t.co/bj0he4QanH">pic.twitter.com/bj0he4QanH</a></p>&mdash; Isolezwe Newspaper (@IsolezweNews) <a href="https://twitter.com/IsolezweNews/status/998128412979015680?ref_src=twsrc%5Etfw">May 20, 2018</a></blockquote> <script async src="https://platform.twitter.com/widgets.js" charset="utf-8"></script> *  Khonamanjalo uDJ Tira ufake isithombe eme noMampintsha noBabes ethi: “Ngiyanithanda, sekuyisikhathi sokuthandaza.” Kuvela lezi zindaba zokuhlukunyezwa kukaBabes kunenqwaba yabesifazane kuleli ababulewe okusolwa abantu abathandana nabo. Isolezwe selisungule umkhankaso obizwa nge-#Sekwanele ngenhloso yokukhuza lesi sihlava sokuhlukunyezwa nokubulawa kwabesifazane abantu abathandana nabo (bheka ikhasi 7 no-10). Kusenjalo umculi uBusisiwe "Cici" Twala, nyakenye uvulele icala obeyisoka lakhe nomphathi u-Arthur Mafokate ngokumshaya aze amhudule ngemoto. Ubudlelwane babo buthi abufane nobukaBabes noMampintsha. Icala liseNkantolo yeMantshi yaseMidrand eGoli. Ngesonto eledlule bekumele liqulwe kodwa lahlehliselwa uJulayi 11 lapho lizobe seliqala ukuqulwa khona. UCici walimala kanzima kulesi sehlakalo wahuduleka naphansi elenga emotweni kaMafokate. UMafokate akakafuni ukuphawula ngalezi zinsolo. UCici wasala elele kanjalo elimele, washosha waya komunye umuzi oseduze wabe esephuthunyiswa esibhedlela. Uthi wafike wathola ukuthi uselimele kakhulu. UMafokate uyaliphika icala.