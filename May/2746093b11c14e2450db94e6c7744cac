AMAPHOYISA aseNorth West aqinisekisa ukuboshwa kowesilisa oneminyaka engu-19 osolakala ecaleni lokubulawa kwamantombazane amabili esikoleni saseStella, ngaseVryburg. ULt-Colonel Amanda Funani uthe izidumbu zalawa mantombazane aneminyaka engu-16 no-17 zitholakale esikoleni iStella High School ngoMgqibelo ekuseni. "Ngokolwazi amaphoyisa aselutholile izidumbu zitholwe oqapha ihostela lesikole. Kubikwa ukuthi umqaphi uthole isidumbu sentombazane ena-17 silenga emastebhisini okunyuka ehostela. Wazise abaphathi besikole, kwabizwa amaphoyisa. Ngesikhathi kwenziwa uphenyo kulendawo amaphoyisa athole esidumbu sesibili sinentambo emqaleni egumbini lokuhlamba," kuchaza uFunani. Ngemuva kophenyo oluphuthumayo kuboshwe owesilisa oneminyaka engu-19, okukholakala ukuthi wayeyisoka loyedwa wababulewe. UFunani uqhube waveza ukuthi isizathu sokubulawa kwalaba besifazane asikatholakali. Uphenyo lusaqhubeka. African News Agency/ANA