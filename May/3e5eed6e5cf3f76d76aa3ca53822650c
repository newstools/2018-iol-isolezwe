Lesi sitshudeni, uSibongile Mani (28), inkantolo yeMantshi e-East London isidedele ngesexwayiso ngemuva kokuvela izolo ekuseni. Okhulumela uphiko loKlebe uCaptain Anelisa Feni uthe, uSibongile uboshwe ngoLwesibili ekuseni ngemuva kokucelwa yiSerious Commercial Crimes Unit ukuthi azinikele ehhovisini loKlebe e-East London. “USibongile usolwa ngokuthola uR14.1 million ngokungemthetho kwiNSFAS. Kuleyo mali usolwa ngokudla imali ebalelwa ngaphezulu kukaR810 000 ekhithiza ezitolo esikhathini esingangezinyanga ezintathu ngaphambi kokuthi abakwaNSFAS babone okwenzeka,” kusho uFeni. Esexwayiswa waziswe ukuthi ulindeleke ukuthi aphinde avele enkantolo ngoJulayi 2. Wavulelwa icala yizikhulu zakwa-IntelliMali, okuyinkampani efaka imali emakhadini eNSFAS. USibongile kwakumele athole uR1 400 kuphela, ngaleso sikhathi wasola inyuvesi ngokungamsizi ngesikhathi ebika ngokungena kwale mali ekhadini lakhe. - AFRICAN NEWS AGENCY