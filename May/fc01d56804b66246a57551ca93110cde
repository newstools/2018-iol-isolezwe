Umengameli wezitshudeni zakulesi sikhungo, uNksz Sthabile Zulu, ukhulume kwi-video ayiqophe engaphakathi esitokisini wathi: “Noma bangasibopha kodwa sizokulwela esikufunayo.” Okhulumela amaphoyisa KwaZulu-Natal, uColonel Thembeka Mbele, ukuqinisekisile ukuthi kuboshwe izitshudeni ezingu-32 ngokususa udlame emphakathini. “Zivele eNkantolo yeMantshi yaseMadadeni izolo  ngoLwesine. Kunezinsolo zokuthi ngoMeyi 23, 2018 ngo-11 ekuseni kuneqeqebana lezitshudeni zaseMajuba TVET eziqale umbhikisho ngokuvimba umgwaqo ngamatshe. Bezikhalela uNSFAS,” kuphetha uColonel Mbele.