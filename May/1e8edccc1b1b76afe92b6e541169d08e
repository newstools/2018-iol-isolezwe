UChelsy Davy odabuka eZimbabwe noCressida Bonas abake babhukuda esizibeni sothando baze babonwa ngabaningi njengabangafaneleka ukuganela kule ndlunkulu, baphenduke namehlo abaningi izolo. UChelsy, wathandana noHarry iminyaka eyisikhombisa kanti uCressida yena kwaba yiminyaka emibili. Zombili lezi zintokazi sezingabangani noHarry nokuyisona sizathu esidale ukuthi bamenywe emshadweni. UHarry ubeshadelwa yisinqandamathe sakhe uMeghan Markle izolo emshadweni odonse amehlo omhlaba. Kulo mshado bekugcwele izicukuthwane nosaziwayo okubalwa kubona o-Oprah, David Beckham, Serena Williams, Idris Elba nabanye abaningi. -African News Agency/ANA