Obemdlalela isigingci uSbhamu Ndimande uthe balahlekelwe kakhulu ngoba selokhu uKiss Mantombazane angena emculweni ubedlalelwa nguye isigingci. UNksz Maphumulo,  uthe uyise ushiye emhlabeni izingane ezingu-7 nomkakhe uNkk Maureen uKaMajozi Maphumulo. Kwenzeka lokhu nje bekusanda kudlula emhlabeni enye yezingwazi zalo mculo uDanisile Dlamini obedume ngelika-5 Roses waseMzimkhulu esigodini saseNzombene. UDanisile ushonele kwakhe ngoMgqibelo wangoJanuwari 20 ngemuva kokuwa phansi. Indodakazi yakhe endala uKholeka Dlamini (35) ithe unina wayekade ekhale ngokunqanyukelwa wumoya phambilini.  UDanisile ushiye emhlabeni izingane ezimbili nabazukulu abawu-10 nomyeni wakhe uMnuz Zwelibanzi Khambule. Uzofihlwa emathuneni asekhaya ngalo Mgqibelo ngemuva kwenkonzo ezoba sekhaya ngo-9 ekuseni.