UMasinga ugwetshwe udilikajele ngecala lokudlwengula neminyaka eyisishiyagalombili ngecala lokuthumba. UMthembu ugwetshwe iminyaka engu-18 ngecala lokudlwengula neminyaka eyisishiyagalombili ngokuthumba kanti uKunene ugwetshwe udilikajele ngecala lokudlwengula. Kuthiwa laba ngo-Ephreli 6, 2016 ebusuku bahlangana nomgilwa ehamba nomngani wakhe, bathatha umgilwa bamphoqa ukuthi angene kwelinye ifulethi. Umngani kamgilwa kuthiwa wakwazi ukubaleka. Kuthiwa badlwengula lo wesifazane bephindelela beshintshana ngaye bobathathu. Okhulumela amaphoyisa KwaZulu-Natal, uColonel Thembeka Mbele uthe kwavulwa icala  esiteshini samaphoyisa eSikhaleni lwabe selidluliselwa ophikweni oluphenya ngamacala odlame lomndeni, ukuvikelwa kwezingane namacala ocansi eMpangeni okuyilo olwabopha laba badlwenguli.