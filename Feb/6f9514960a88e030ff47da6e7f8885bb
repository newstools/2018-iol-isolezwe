Bekunethemba lokuthi mhlangano wenyunyana yabasebenzi iNehawu, iTenusa, neNteu uzoba nezithelo ezinhle ngoba lo mhlangano ubulandela ukufika kwePhini likaNgqongqoshe wezeMfundo kuleli, uMnuz Buti Manamela. UMnuz Milton Estrice wekomiti elihlanganisa lezi zinyunyana kule nyuvesi uthe bebezimisele ukuqeda lesi siteleka uma umqashi evuma ukubanika * -8.25% kuno-10% abebewufuna. “Ngeshwa umqashi usaqhubeka nokuba yiqola. Ufike kithina wafisa ukwazi ukuthi sithini isiphakamiso esinaso. Samtshela ukuthi sesehlele ku-8.25%, esikhundleni sokuthi yena asho ukuthi uphetheni wathi akukho akuphethe uzobuyela emuva ayocubungula lokhu esikuphethe. Le ndlela yiyona ebesikhala ngayo nasekuqaleni, sithi uma kuxoxwa zombili izinhlaka kumele zibe neziphakamiso, zidingidwe lezo ziphakamiso kuze kube kufinyelelwa esisombululweni esisodwa. Siyazi ukuthi lokhu bakwenza ngamabomu ngoba befuna ukuthi kube nomxazululi 
ozimele. Namhlanje siyaqhubeka nesiteleka sethu kuze kube babuyela kithi nesiphakamiso esisha,” kusho * -Estrice. Uthe abasebenzi abangamalungu abo ngeke balubhade emsebenzini ngoMsombuluko njengoba kulindeleke ukuthi kuqale ukufunda. “Besifisa ukuthi kuthi kuvulwa sibe sesiphelile lesi siteleka kodwa siyabona ukuthi ngeke kwenzeke,” kusho * -Estrice. Izolo umqashi ubesamile ekutheni angakwazi ukunyusa umholo ngo-6.25% abasebenzi bethi bafuna * -8.25% Okhumela iDUT uMnuz Alan Khan uthe izingxoxo phakathi kwezinyunyana nabaphathi besikhungo zisaqhubeka  banethemba lokuthi sizoba khona isisombululo.