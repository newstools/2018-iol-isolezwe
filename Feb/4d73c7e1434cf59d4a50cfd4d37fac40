Lokhu kulandela ukuthi laba beziyele bona kwi- Independent Police Investigative Directorate (IPID). Babekwe amacala enkohlakalo. Banikezwe ibheyili kaR10 000 umuntu emunye, icala lahlehliselwa uMashi 12. Ngokwe-IPID, uSnyman wanikeza umndeni wakwaPhahlane izimoto ezazikhokhelwe owayethole ithenda lezigidi zemali emaphoyiseni. Ngokusho kokhulumela i-IPID, uMnuz Moses Dlamini, banobufakazi obanele obuthinta uPhahlane ngalezi zinsolo. Uthe phambilini bekukhona ukuthi sengathi lolu daba yinto engekho kodwa emva kokuvela kwabasolwa enkantolo ngoLwesine, sebetholile ukuthi ngempela lena yinto ekhona. “Sihambise ubufakazi bethu kwiNational Prosecuting Authority (NPA), bavuma ukuthi ngempela likhona icala elingalandelwa kulolu daba,” kusho uDlamini. Phambilini abasolwa baliphika leli cala.  -ANA